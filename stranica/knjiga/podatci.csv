Stranica,Tekst
I,"<p>ILIRSKOGA JEZIKA</p><p>SASTAVIO</p><p>OTAC</p><p>FRANO MARIJA APPENDINI</p><p>PROFESOR GOVORNIŠTVA</p><p>PIJARISTIČKIH ŠKOLA</p><p>U DUBROVAČKOME KOLEGIJU</p><p>-------------------------------------------------</p><p>D U B R O V N I K</p><p>MDCCCVIII</p><p>-------------------------------------------------</p><p>ANTONIO MARTECCHINI</p><p>S DOPUŠTENJEM NADREĐENIH</p><p>Već je nešto stići i do određene točke, 
  kad nam dalje od toga dano nije.</p><p>Hor. Ep. I, 1, 32</p>"
III,"<p>NJEGOVOJ PREUZVIŠENOSTI</p><p>AUGUSTU MARMONTU</p><p>VOJVODI OD DUBROVNIKA</p><p>VRHOVNOMU ZAPOVJEDNIKU</p><p>FRANCUSKE ARMIJE U DALMACIJI I ALBANIJI</p><p>GENERALNOMU PUKOVNIKU KONJIĆKIH LOVACA</p><p>DRŽAVNOMU SAVJETNIKU</p><p>VELIKOMU ORLU LEGIJE ČASTI</p><p>KOMANDORU KRALJEVSKOGA REDA ŽELJEZNE KRUNE</p><p>VITEZU VELIKOGA KRIŽA KRALJEVSKOGA REDA OD WÜRTEMBERGHA ITD.</p><p>Preuzvišeni,</p><p>ilirsku gramatiku što se objelodanjuje urešena Vašim imenom nije mogla zateći bolja sudbina. Ako sam već od trenutka u kojemu ste se udostojili pristati da Vam bude posvećena imao razloga biti polaskan što ćete je primiti s dobrotom svojstvenom Vašemu velikom srcu, danas moje nade istom mjerom jačaju zbog novih odnosa i dragocjenih spona koje Vas združuju sa stanovnicima Dubrovnika.</p>"
IV,"<p>Vaše vojničke i političke vrline te znatne usluge ukazane Francuskomu Carstvu zasluženo su privukle pozornost najmoćnijega vladara, čuda svih vremena, besmrtnoga Napoleona Velikoga. On Vas je imenovao vojvodom od Dubrovnika i tim je sjajnim odlikovanjem ovjekovječio za nas ovu plemenitu i velikodušnu zaštitu što je već dvije godine očitujete na tolike moćne načine u korist Dalmacije i Ilirije i svih onih pojedinaca koji je putom umjetnosti i znanosti žele pokazati.</p><p>Znam da moje djelo nema nijednu od vrijednosti koje bi mogle privući pozornost mudroga i hrabroga vojskovođe. U njemu se suhoparnim i jednoličnim stilom raspravlja o gramatičkim osnovama što su i same po sebi sterilne i dosadne. Ali, isto tako znam kako ste skloni suditi o stvarima po njihovim bitnim i stvarnim vrijednostima. Poznavanje ilirskoga jezika koji više nije stran Vašemu uhu, u ovim je vremenima korisno i možda potrebno za mnoge isprave i izvještaje, a knjiga kojoj je cilj obgrliti njegova pravila i predstaviti ih drugim narodima možda i nije sasvim nedostojna pozornosti Onoga koji zapovijeda hrabrim i vjernim narodima što taj jezik govore duž Jadrana. Takvo ugodno uvjerenje ublažuje mi strah od neuspjeha ovoga mojeg skromnog rada, donosi mi spoznaju o Vašoj Preuzvišenosti</p>"
V,"<p>kao dobrohotnomu meceni što s vrlinama ratnika savršeno združuje kreposti i ljubav prema dobrim naukama.</p><p>No, zašto ovom prigodom utjelovljujem ponizan lik gramatičara radije nego povjesničara? U svojim ste se najboljim mladim godinama, rekao bih, ukrašeni tako plemenitom osobnošću, zatekli uzbok neumorna junaka, među njemu dostojnim suborcima na obalama rijeka Mincio i Nil, na poljanama Marenga i na obalama Dunava. Rekao bih kako ste na čelu moćne armije umjeli zadobiti opće poštovanje naroda Holandije.1 Rekao bih kako se Dalmato-Iliri, koje ste neustrašivo obranili od njihovih moćnih neprijatelja kod Herceg Novoga, u Pokrajini Poljica i okolici Makarske, puni zahvalnosti i ljubavi također spominju, smatrajući ih novim izvorima blagostanja, javne ceste što ste ih otpočeli između provalija i gudura i koje su sad već sretno privedene kraju, zatim nove ukrase nadodane Splitu, Saloni našega vremena, i mnoge boljitke priuštene Trogiru i drugim mjestima. Sve će to našemu dalekom potomstvu biti svjedočanstvom Vašega živog mara da usrećite stanovništvo Dalmacije. Osim toga, rekao bih da postoje i mnoge druge priče o Vašim hvalevrjednim potezima. S obzirom na to da sâm ne mogu težiti tolikomu pothvatu, smatrat ću se priličnim sretnikom ako, nakon što sam osobno pokrenuo i trud uložio, a sve u cilju</p>"